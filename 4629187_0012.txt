6

ln quibus cum sere commentatores uerba „hoc opus, hoc stu-
dium“ ad caelestem rettulissent sapientiam nec aliud secutum esse
poetam existimarent oratione bipartita nisi ut eandem uim gra-
uissime enuntiaret, plus sapere sibi uisi sunt lo. C. Orellius et
nuperrime Ludouicus Doederleinius. Quorum ille aliquid discri-
minis esse uolebat inter opus sapientiae et studium sapientiae
ut „ad actionem referretur illud, hoc ad θεωρίαν. quia de latino
poeta explicando agitur, non de nostro quodam scriptore, uir
doctissimus illud discrimen uidetur iniuria statuisse. Quid enim?
quod priores sedes tenet Maeonius Homerus, in tanto honore
habetur quod „quid sit pulchrum, quid turpe, quid utile, quid
non, planius ac melius Chrysippo et Crantore dicit“ itemque
Socratem illum summis extulerunt laudibus quia „primus philo·
sophiam deuocauit e caelo et in urbibus conlocauit et in domus
etiam introduxit et coegit de uita et moribus rebusque bonis et
malis quaerere.“ Ad summam, ut quaeque ars aut doctrina plu-
rimum uidebatur conferre ad uitae usum recte temperandum,
ita plurimi eam faciebant neminemque philosophi nomine digni-
orem habebant quam Catones. Ludou. autem Doederleinius cum
Orellianum ita obtineri posse arbitretur ut opus uelit esse munus
philosophiae quod suscipiunt qui philosophiae operam dent, stu-
dium autem quasi inclinationem animi qua ad illud munus susci-
piendum trahamur atque ducamur, altius tamen, ut ita dicam,
spectat ac plane nouam adfert explicationem. duo'esse enuntiata
quorum prius sit „hoc opus“, alterum „hoc studium parui pro-
peremus et ampli-⁸, prius ita perfici ut cogitatione addatur „est“,
ablatiuo „hoc“ prioris membri ostendi officium quod est ambitio-
nis omittendae, uerbis alterius membri notari sapientiae amorem.
ln quibus incredibile est dictu quam parum uir clarissimus illam
iudicii elegantiam et integritatem, quo Horatius pollet, cuius
ipse Doederleinius solet esse elegantissimus uel existimator uel
imitator, quam igitur parum hanc iudicii elegantiam et integri-
tatem curauerit. Quamquam dignissima res uidetur quae altius

