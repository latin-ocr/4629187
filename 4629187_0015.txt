9

qui cupit aut metuit, iuuat illum sic domus et res

ut lippum pictae tabulae, fomenta podagram,

auriculas citharae conlecta sorde dolentis
illa duo „fomenta podagram“ tanto opere pugnant et cum rei
ueritate et cum elegantissima poetae subtilitate ut non dubitem a
magno Bentleio accipere podagrum — quae scriptura ne libro-
rum quidem auctoritate destituitur -- et pro fomentis conicere
scriptum ab Horatio esse lomenta. Qui oculis utuntur bene
constitutis, pictis tabulis delectantur, qui auribus non dolentibus,
citharae cantibus delectantur, qui pedibus et manibus recte ualent.
ablutione delectantur, cum lippos nihil iuuent tabulae, podagros
nihil iuuet ablutio, auribus dolentes nihil iuuent citharae cantus.
Sententiae igitur explanatio cum sit optima, ne in uocabuli quidem
ui et significatione uidetur haerendum esse. ut enim momenta
dicuntur pro motibus multaque similiter, sic lomentum pro lotione
uel lotura dici poterat.

Sed Tu, uir uenerabiliS‚ qui tantum uitae spatium emensus

’ es cum Tua felici-tate multorumque salute „nitere porro“‚
uiue, uale!

Scr. Zuellichauiae m. Septembri a. ClOlDCCCLVlll

