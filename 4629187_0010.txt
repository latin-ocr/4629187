4

semestribus uel graecae uel latinae uel gallicae linguae docendae
cura Tibi mandata erat. Atque in hoc tanto tamque honesto
munere quantum e nostris indicibus adparet per decem seme-
stria manebas ad autumnum anni h. s. Vlll.

Haec igitur cum ex annalibus huius domus eruissem in-
deque conlegissem eodem illo autumnali tempore Te, uir
uenerabilis, hinc discessisse ad munus ecclesiasticum obeundum.
laetus uidebam eorum qui hodie cum gratulatione Te adeunt recte
constare rationem ‚ uerum multo etiam laetior intellegebam
uberiorem quandam eamque iucundissimam mihi dari copiam qui
ad illos quinquaginta annos addere possem quinque cum multa
laude in pueris erudiendis conlocatos. sic enim mibi persuasi
longissimam quamque aetatem honeste exactam cum multo
sudore esse beatissimam et diuinae benignitatis manifestissimum
testimonium. Ι

Sedpost discessum Tuum anno h. s. octauo factum aetas
hominis quae adpellatur et plus abierat cum quadragesimo anno
exeunte huic domui, cuius duae sunt partes uno corpore con-
ligatae, noua quaedam constitutio adhibetur. altera enim pars
quae est externarum rerum diu erat ex quo acceptorum et
expensorum rationem praefecturae Francofurtanae cottannis redde-
bat, altera quae continet scholam et puerorum educandorum
instituta ad id temporis conlegio scholastico quod Berolini sedem
habet subiecta paruerat. lam illo quo dixi anno uiro maximo in
cuius arbitrio 'summa rei scholasticae Borussorum tum posita erat
discerptum nostrae domus moderamen ad unum idemque reuocare
consilium et utramque partem Francofurtanae praefecturae subdere
placuit. quod institutum tametsi initio aliquid aegritudinis.
ingenue ut fatear, et ancipitis curae nobis adferebat qui a naturali
ceterorum gymnasiorum communione uideremur auelli ‚ breui
tamen factum est ut depulsis illis curarum tormentis bene nobis
factum esse confiteremur. Etenim Francofurtani regiminis tunc
erat caput Augustus de Wissmann cui nostram rem curae cordique

